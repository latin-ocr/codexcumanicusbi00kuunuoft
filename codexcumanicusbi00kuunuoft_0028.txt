XVI

amanuensem quendam confici curavit, eamque anno 1824
KLAPRoTHo misit. Habet haec res admirationem! KLAPROTHUS
copiam optimam esse existimavit et de hac re in prooemio
praedicto ita scripsit: «M. SALVI eut la bonte de s'adresser a
un des bibliothecaires de Venise‚ et de 16 prier de rechercher le
manuscrit, et d’en faire tirer une copie. Ce savant, dont j’ignore
malheureusement le nom, s'est acquitte de cette commission
avec nne grande exactitude, et je recus la copie de ce monument
precieux au mois de novembre 1824.» ¹ Quicunque studia linguae
persicae et turcicae leviter tanturn attigit, copiam KLAPROTH1‚
qualem ex ejus editione novimus, certe pro mendosa habebit,
etenim in multas incidet formas, quae naturae et indoli harum
linguarum neutiquam respondent. Nemo est, qui codicem cuma-
nicum a missionariis extraneis conscriptum absque mendis esse
existimet, at editio KLAPROTHI talia quoque menda continet,
que copistam ignarum linguae persicae et turcicae evidenter
ostendunt, pars enim magna eorum non tantum ad orthogra-
phiam refertur, in qua saepenumero scriptores codicis a genuino
pronunciatu multum aberraverunt, sed dubio procul imperitiam
putam arguit. Impossibile est credere omnia haec menda
solum lapsu calami orta fuisse, quamobrem mirari non desino,
KLAPROTHL'M in lingua persica et turcica ad suscipiendam editio-
nem hujus generis satis versatum copiam suam bonam et correctam
existimasse, pariter miror lectiones quasdam vitiosas, quas facile
emendare posset, non emendasse et alias, quas emendare vellet,
ad genuinam formam reducere nequaquam potuisse. Ceterum
codex etiam talia menda continet, quae nec peritissimus ser-
monis persici et turcici, si ope exemplarii originalis destitutus
sit, concinne emendare possit. Codex noster in parte sua turcica
dialectum cumanicam ostentat et ideo nonnullas proprietates
continet, quas solum is noverit, qui totum codicem diligenter
perscrutatus sit. KLAPRorflus, uti notum est, codicem cuma-
nicum originalem nunquam sub oculis habuit et de secunda

¹ Ρ. 120.

