PRAE FATIO.

Opus editionis totius codicis cumanici bibliothecae addivi
MARcl Venetiarum sex abhinc annis a me susceptum tandem
exequutus sum. Hoc opus sane arduum mihi etiam eo aggravavi,
quod prolegomena, annotationes interpretationemque textuum
cumanicorum lingua latina scribenda constitueram. Linguam
latinam ob duas causas elegi Î™, quod hujus generis opera lingua
omnibus viris doctis notissima scribi debent 2, glossae voca-
bularii cumanici in ipso codice Venetiano per vocabula latina
explicatae sunt. Te autem candide Lector! oro atque obsecro,
ut mihi defectus et menda sane multa et gravia styli benigne
ignoscas. Hoc quoque bene scio nec prolegomena defectibus
et erroribus exemta fore, nam ea procul a suppelectili biblio-
thecarum in solitudine castelli Maros-Nemethiensis conscribere
necesse habui, attamen confidenter spero me saltem in solu-
tione quarundam quaestionum arduarum proxime ad verum
accessisse. Etiam in lectione et interpretatione vocabulorum
textuumque cumanicorum me saepe errare haudquaquam me
latet.

Viris doctis ANTONIO SCHIEFNER, lib. baroni CARoLo
GERINGER, CARoLo JULio ScHRoER, OTTONI KELLER, ATTILio
Hormus, GABRIELI de BALINT, ANGELo de GUBERNATIS et ARONI
(le SZILADY acceptas refero nonnullas observationes et indi-

cationes summi momenti, quas illi mihi roganti insigni benc-

