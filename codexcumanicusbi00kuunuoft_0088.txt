LXXVI

maxima pars in antiqua patria remanens, tandem maxime exop-
tatae libertatis potita est. Aliae tribus Ghuzorum a Cumanis
separatae in antiquis terris Massagetarum, ad septemtrionem
regionis Gag more nomadum vitam egerunt, quarum celeber-
rimus geographus BELCHI expresse sub nomine⁴ Guzzorum
mentionem fecit. Cumani, quos scriptores graeci Uzos appel-
labant¹‚ dominium suum jam seculo X a flumine Ural usque ad
Volgam protenderunt. Statu eorum florente vitam per artes
commerciumque excoluerunt et fossam jam hoc ipso tempore
scribendi quoquc ars apud eos introducta fuit. Haec Cuma-
norum propria scriptura certo ea fuit, quae «uigurica» dicitur.
Januenses de quibusdam diplomatibus diserte annotant, *ea
de lingua cumanica in linguam latinam conversa fuisse et de
his ipsis diplomatibus id quoque tradunt ea in «littera
ugaricha», scripta esse. Hoc nomen «littera ugaricha», uti
in additamentis ad historiam Crimeae demonstrare con-
stitui, nihil aliud significat, quam earn ipsam scripturam
uiguricmn, quam etiam chagani Desti Kipcsak evidenter a
Cumanis adoptaverunt. Hanc ipsam scripturam JULIANus ex
ordine Praedicatorum «litteras paganas» appellat, quas eodem
JuLiANo teste Cumanus quidam paganus non solum legit, sed
etiam interpretatus est: «Nos autem cum transivimus per
Cumaniam paganum quendam invenimus, qui nobis eas est
interpretatus«. Cumani seculi X cum Chazaris crebras et per-
quam cruentas habuerunt pugnas, iique incursiones in territo-
rium chazaricum teste MAsUDI semper hiemi fecerunt, quum
Volgam congelatam transgredi facile fuit. Anno 1044 CEDRENO
docente Bisssenos et paulo post principem Russorum quendam
ex improviso irruentes tandem anno 1065 per terram Bisse-
norum usque ad Danubium pervenerunt, unde etiam in inipe—
rium byzantinum impetum fecerunt. Haec tamen expeditio
Cumanis male successit, maxima enim pars exercitus eorum
lue pestifera interiit, nihilominus alius Cumanorum exercitus

¹ iidem Cumani. quos scriptores orientales arabici et persici Guz. Guzz vel
Gizz nominant, a scriptoribus graecis byzantinis «Uzi» appellantur.

